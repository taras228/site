
<html >
	<head>
		
		<meta http-equiv="Content-Type" content="text.html; charset=utf-8">
		<title>Оборонні споруди України</title>
		<link href="css/style.css"  rel="stylesheet" />
	</head>
	<body>
	<div id="wrapper">
			<div id="header">
			
				<div id="logo">
					<a href="../../index.html"><img src="images/logo.png" alt="Логотип" /></a>
				</div>
				<div id="menu">
					<ul>
						<li><a class="current" href="../../index.html">Головна</a></li>
						<li><a href="../../Zamku_ua/Zamok_ua.html">Замки України</a></li>
						<li><a href="../../Fort/Fort.html">Фортеці України</a></li>
						
					</ul>
				</div>
			</div>
			<div class="big">	
			<h1>Хотинська фортеця</h1>			
		<img src="images/Fort1.jpg" alt="Замок_невідомий" />
		
		<p>Розташований на важливих транспортних магістралях, Хотин завжди привертав увагу завойовників. З метою захисту від них була споруджена фортеця, яка пережила століття і бачила під своїми мурами полчища воїнів Османської імперії, повстанців Мухи, народних месників Дитинки, вояків Дмитра Вишневецького, Петра Дорошенка. Під час визвольної війни українського народу проти польської шляхти у Хотин двічі вступали війська Богдана Хмельницького. Хотин приваблює туристів з усього світу. Це одне з найдавніших міст України, яке нещодавно відсвяткувало своє 1000-річчя. На початку XI ст. київський князь Володимир Великий створив систему прикордонних фортець на заході й півдні своєї держави, у тому числі Хотин.</p>

<p>Назва міста, ймовірно, походить від дієслова "хотіти": це місце було завжди бажане для давніх поселенців, вони завжди хотіли жити у цьому красивому і багатому краї (інші версії пояснюють походження назви міста від слов'янського імені Хотин або від імені вождя даків Котизона).</p>

<p>Спочатку це була невелика, збудована східними слов'янами на місці давнього поселення дерев'яна фортеця, яка захищала їх від численних завойовників. Поряд з нею і одночасно з нею існувало неукріплене селище. Укріплення охороняли важливу переправу на Дністрі і стримували грабіжницькі напади степових кочівників. Князь Данило Галицький, хоч і вимушений був підкоритися Золотій орді, не відмовився від боротьби з нею. Він посилено будував нові і укріплював старі фортеці. Виконуючи його волю, в Хотині в 40-50-х рр. XIII ст. замість дерев'яних побудували кам'яні укріплення. Перша кам'яна фортеця була невеликою. Вона була розташована на самому мисі, там де сьогодні стоїть північна башта і простягалася на південь до теперішнього комендантського палацу. Впродовж віків її неодноразово реконструювали та розширювали, руйнували завойовники і знов відбудовували.</p>

<p>Сьогодні Хотин – одне з найбільших міст Чернівецької області, важливий промисловий, туристичний і культурний центр Буковини.</p>
		<img src="images/Fort2.jpg" alt="Замок_невідомий" />
	
	<p>Сьогодні на території Хотинської фортеці створено Державний історико-архітектурний заповідник. Тут полюбляють проводити свята козацької звитяги та знімати фільми.</p>

<p>У 2010 та 2011 роках на території Хотинської фортеці проводився міжнародний фестиваль з історичного середньовічного бою «Битва націй». У 2012 році організатори вирішили провести фестиваль у Варшаві.</p>

<p>Віднедавна фортеця доступна для перегляду у <a href="http://life.img.pravda.com/images/doc/9/9/99879aa-03.jpg">Google Street View.</a>
</p>
				
			</div>
		</div>		
	</body>
</html>